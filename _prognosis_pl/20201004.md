---
layout: document
lang: pl
category: prognoza
date: 04.10.2020
sortable_date: 20201004
title: Prognoza krótkoterminowa rozwoju epidemii w Polsce po 04/10/2020
teaser: Epidemia w Polsce znajduje się w fazie wzrostu. Jeżeli poziom kontaktów społecznych, wykrywalność przypadków o łagodnym przebiegu oraz skuteczność śledzenia kontaktów nie ulegną zmianie, na początku listopada liczba dziennych nowych zdiagnozowanych przypadków wyniesie ponad 8000 z prawdopodobieństwem 50%, natomiast dzienna liczba zgonów - ponad 70.
image_teaser: /assets/images/reports/20201004/prognoza_pojedyncze_wiazki_03102020_backtracking_q0.6_pl_v8c_.png 
---

### Epidemia w Polsce znajduje się w fazie wzrostu

Na podstawie przeprowadzonych analiz wnioskujemy, że epidemia znajduje się obecnie w fazie wzrostu. Wzrost ten obserwujemy nie tylko w naszym kraju, lecz również w innych krajach europejskich. Ma to prawdopodobnie związek z tym, że ze względu na pogodę oraz rozpoczęcie roku szkolnego coraz częściej przebywamy wewnątrz pomieszczeń, gdzie transmisja wirusa jest bardziej skuteczna.

Przy założeniu, że poziom kontaktów społecznych, wykrywalność przypadków o łagodnym przebiegu oraz skuteczność śledzenia kontaktów nie zmienią się, model z prawdopodobieństwem 50% wyznacza ponad 8000 nowych zdiagnozowanych dziennie na początku listopada 2020 (95% przedział ufności wynosi od ok. 4000 do ok. 20000 nowych zdiagnozowanych dziennie).

<div style="text-align: center">
    <img src="/assets/images/reports/20201004/prognoza_pojedyncze_wiazki_03102020_backtracking_q0.6_pl_v8c_.png" style="display: block; margin: 0 auto;"/>
    <small>Rysunek 1. Prawdopodobne trajektorie dziennej liczby zdiagnozowanych w Polsce do 03/11/2020. Ciemnoniebieski obszar wyznaczony jest przez 50% obszar ufności, jasnoniebieski wyznaczony jest przez 95% obszar ufności, zaś czerwonymi przerywanymi liniami oznaczono minimalne i maksymalne wartości dla każdego z dni według modelu. Czarnymi kropkami zaznaczono obserwacje. Model wyznaczył symulacje rozwoju epidemii w Polsce w oparciu o dane z ostatniego miesiąca do 3 października 2020 włącznie. Trajektorie, na podstawie których wygenerowano obszary ufności, wygenerowano na podstawie modelu mikrosymulacyjnego z modułem śledzenia kontaktów.</small>
</div>

Przy tych samych założeniach, z prawdopodobieństwem 50% liczba dziennych zgonów przekroczy 70 na początku listopada 2020 (95% przedział ufności wynosi od ok. 45 do ok. 180 zgonów).

<div style="text-align: center">
    <img src="/assets/images/reports/20201004/prognoza_pojedyncze_wiazki_03102020_backtracking_q0.6_pl_v8_deaths_c.png" style="display: block; margin: 0 auto;"/>
    <small>Rysunek 2. Prawdopodobne trajektorie dziennej liczby zgonów w Polsce do 03/11/2020. Ciemnoniebieski obszar wyznaczony jest przez 50% obszar ufności, jasnoniebieski wyznaczony jest przez 95% obszar ufności, zaś czerwonymi przerywanymi liniami oznaczono minimalne i maksymalne wartości dla każdego z dni według modelu. Czarnymi kropkami zaznaczono obserwacje. Model wyznaczył symulacje rozwoju epidemii w Polsce w oparciu o dane z ostatniego miesiąca do 3 października 2020 włącznie. Trajektorie, na podstawie których wygenerowano obszary ufności, wygenerowano na podstawie modelu mikrosymulacyjnego z modułem śledzenia kontaktów.</small>
</div>