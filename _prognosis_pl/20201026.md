---
layout: document
lang: pl
category: prognoza
date: 26.10.2020
sortable_date: 20201026
title: Prognoza krótkoterminowa rozwoju epidemii w Polsce po 26/10/2020
teaser: W porównaniu z analizą przeprowadzoną dwa tygodnie temu, obserwujemy przesunięcie stanu epidemii głębiej w stronę fazy wzrostu wynikające głównie z obniżenia stopnia redukcji kontaktów.
image_teaser:  /assets/images/reports/20201026/prognoza_pojedyncze_wiazki_26102020_backtracking_q0.6_pl_v7b_2.png
---

<h3>Epidemia w fazie wzrostu</h3>

<p>Model rozwoju epidemii, rozwijany przez naszą grupę, bierze pod uwagę m.in. parametry takie jak <span style="font-weight: bold">stopień redukcji kontaktów</span> (<span style="font-style:italic">f</span>), wyrażany jako "o x%" względem obserwowanej częstości kontaktów na początku marca 2020, oraz <span style="font-weight: bold">skuteczność śledzenia kontaktów</span> (<span style="font-style: italic">b</span>), czyli prawdopodobieństwo znalezienia źródła zakażenia oraz osób, które weszły w kontakt z zakażonym i uległy w ten sposób zakażeniu. Na poniższej mapie ciepła, najbardziej prawdopodobne pary parametrów opisujące dynamikę epidemii w chwili obecnej zostały oznaczone gwiazdką. </p>

<p>W porównaniu z analizą przeprowadzoną dwa tygodnie temu, obserwujemy przesunięcie stanu epidemii głębiej w stronę fazy wzrostu wynikające głównie z obniżenia stopnia redukcji kontaktów.</p>

<div style="text-align: center" class="row 90%">
    <span class="image fit">
        <img src="/assets/images/reports/20201026/heatmap_PL_bf_20201027.png" style="display: block; margin: 0 auto;"/>
    </span>
    <small>Rysunek 1. Mapa prawdopodobnych konfiguracji parametrów dla stanu epidemii COVID-19 w Polsce w dniu 26/10/2020. Odcienie koloru niebieskiego oznaczają prawdopodobne położenie zestawu parametrów. Białymi gwiazdkami oznaczono miejsca o najwyższych współczynnikach prawdopodobieństwa. Kolorem żółtym oznaczano linię krytyczną, oddzielającą epidemię w fazie wygasania (obszar zielony po stronie lewej) od epidemii w fazie wzrostu (obszar czerwony po stronie prawej).</small>
</div>

<p>Na podstawie przeprowadzonych analiz wnioskujemy, że przy obecnych parametrach opisujących stan epidemii, za miesiąc dzienna liczba nowych zdiagnozowanych przypadków będzie wynosić 100 000 z prawdopodobieństwem 50%. </p>
<div style="text-align: center" class="row 90%">
    <span class="image fit">
        <img src="/assets/images/reports/20201026/prognoza_pojedyncze_wiazki_26102020_backtracking_q0.6_pl_v7b_2.png" style="display: block; margin: 0 auto;"/>
    </span>
    <small>Rysunek 2. Prawdopodobne trajektorie dziennej liczby zdiagnozowanych w Polsce do 26/11/2020. Ciemnoniebieski obszar wyznaczony jest przez 50% obszar ufności, zaś jasnoniebieski wyznaczony jest przez 95% obszar ufności. Czarnymi kropkami zaznaczono obserwacje. Model wyznaczył symulacje rozwoju epidemii w Polsce w oparciu o dane z ostatniego miesiąca do 26 października 2020 włącznie. Trajektorie, na podstawie których wygenerowano obszary ufności, wygenerowano na podstawie modelu mikrosymulacyjnego z modułem śledzenia kontaktów.</small>
</div>