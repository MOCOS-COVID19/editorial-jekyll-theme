---
layout: document
lang: pl
category: prognoza
date: 10.10.2020
sortable_date: 20201010
title: Prognoza średnioterminowa rozwoju epidemii w Polsce po 26/10/2020
teaser: Liczba nowych zdiagnozowanych na COVID-19 wzrasta wykładniczo. Według naszych analiz, za miesiąc będziemy obserwować ponad 34 tysiące zdiagnozowanych przypadków dziennie z prawdopodobieństwem 50%. O ile, oczywiście, nie przekroczony zostanie wcześniej limit liczby testów, jakie laboratoria w Polsce są w stanie wykonać w ciągu doby.
image_teaser:  /assets/images/reports/20201010/prognoza_10102020_bt_q0.6_pl_v7b_2.png
---

<h3>Wykładniczy wzrost nowych zdiagnozowanych przypadków</h3>

<p>Model rozwoju epidemii, rozwijany przez naszą grupę, bierze pod uwagę m.in. parametry takie jak <span style="font-weight: bold">stopień redukcji kontaktów</span> (<span style="font-style:italic">f</span>), wyrażany jako "o x%" względem obserwowanej częstości kontaktów na początku marca 2020, oraz <span style="font-weight: bold">skuteczność śledzenia kontaktów</span> (<span style="font-style: italic">b</span>), czyli prawdopodobieństwo znalezienia źródła zakażenia oraz osób, które weszły w kontakt z zakażonym i uległy w ten sposób zakażeniu. Na poniższej mapie ciepła, najbardziej prawdopodobne pary parametrów opisujące dynamikę epidemii w chwili obecnej zostały oznaczone gwiazdką. </p>

<p>Poprawa obu parametrów, zarówno stopnia redukcji kontaktów jak i skuteczności śledzenia kontaktów, pozwoliłaby przesunąć stan epidemii w kierunku fazy wygasania. </p>

<p>Poprawę w zakresie stopnia redukcji kontaktów można osiągnąć unikając dużych skupisk ludzkich, szczególnie w zamkniętych, słabo wentylowanych pomieszczeniach, nosząc maseczki oraz skrupulatnie zachowując higienę osobistą. </p>

<p>Natomiast poprawę w zakresie skuteczności śledzenia kontaktów można uzyskać usprawniając procedury związane ze śledzeniem, potencjalnie poprzez zwiększenie zasobów ludzkich przeznaczonych do tego zadania. Dodatkową poprawę skuteczności śledzenia kontaktów można uzyskać poprzez stosowanie aplikacji mobilnej do śledzenia kontaktów (ProteGo Safe) oraz akcje edukacyjne w zakresie stosowania aplikacji. </p>

<div style="text-align: center" class="row 90%">
    <span class="image fit"><img src="/assets/images/reports/20201010/heatmap_PL_bf_20201010_scenario2.png" style="display: block; margin: 0 auto;"/></span>
    <small>Rysunek 1. Mapa prawdopodobnych konfiguracji parametrów dla stanu epidemii COVID-19 w Polsce w dniu 10/10/2020. Odcienie koloru niebieskiego oznaczają prawdopodobne położenie zestawu parametrów. Białymi gwiazdkami oznaczono miejsca o najwyższych współczynnikach prawdopodobieństwa. Kolorem żółtym oznaczano linię krytyczną, oddzielającą epidemię w fazie wygasania (obszar zielony po stronie lewej) od epidemii w fazie wzrostu (obszar czerwony po stronie prawej).</small>
</div>

<p>Na podstawie przeprowadzonych analiz wnioskujemy, że epidemia znajduje się obecnie w fazie wykładniczego wzrostu. Zgodnie z naszymi analizami, za miesiąc będziemy obserwować ponad 34 tysiące zdiagnozowanych dziennie z prawdopodobieństwem 50%. </p>

<div style="text-align: center" class="row 90%">
    <span class="image fit">
    <img src="/assets/images/reports/20201010/prognoza_10102020_bt_q0.6_pl_v7b_2.png" style="display: block; margin: 0 auto;"/>
    </span>
    <small>Rysunek 2. Prawdopodobne trajektorie dziennej liczby zdiagnozowanych w Polsce do 10/11/2020. Ciemnoniebieski obszar wyznaczony jest przez 50% obszar ufności, jasnoniebieski wyznaczony jest przez 95% obszar ufności, zaś czerwonymi przerywanymi liniami oznaczono minimalne i maksymalne wartości dla każdego z dni według modelu. Czarnymi kropkami zaznaczono obserwacje. Model wyznaczył symulacje rozwoju epidemii w Polsce w oparciu o dane z ostatniego miesiąca do 10 października 2020 włącznie. Trajektorie, na podstawie których wygenerowano obszary ufności, wygenerowano na podstawie modelu mikrosymulacyjnego z modułem śledzenia kontaktów.</small>
</div>

<p>Poniżej przedstawiamy wykres prezentujący te same wyniki w skali logarytmicznej.</p>

<div style="text-align: center" class="row 90%">
    <span class="image fit">
    <img src="/assets/images/reports/20201010/prognoza_10102020_bt_q0.6_pl_v7b_2_semilogy.png" style="display: block; margin: 0 auto;"/>
    </span>
    <small>Rysunek 3. Prawdopodobne trajektorie dziennej liczby zdiagnozowanych w Polsce do 10/11/2020. Liczba dziennie zdiagnozowanych przypadków przedstawiona została w skali logarytmicznej. Ciemnoniebieski obszar wyznaczony jest przez 50% obszar ufności, jasnoniebieski wyznaczony jest przez 95% obszar ufności, zaś czerwonymi przerywanymi liniami oznaczono minimalne i maksymalne wartości dla każdego z dni według modelu. Czarnymi kropkami zaznaczono obserwacje. Model wyznaczył symulacje rozwoju epidemii w Polsce w oparciu o dane z ostatniego miesiąca do 10 października 2020 włącznie. Trajektorie, na podstawie których wygenerowano obszary ufności, wygenerowano na podstawie modelu mikrosymulacyjnego z modułem śledzenia kontaktów.</small>
</div>